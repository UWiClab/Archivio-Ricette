Torta ricotta e pere

Ingredienti per la farcia:
250 gr di ricotta di pecora
75 gr di zucchero
250 ml di  panna
300 gr di pere< spadone,
1 spruzzo di limone

Ingredienti biscotto alle nocciole:
4 uova
140 gr di zucchero
40 gr di zucchero a velo
140 gr di farina di nocciole
30 gr di burro fuso
60 gr di farina “00?
Zucchero a velo per coprire


Procedimento:
Sbucciare e pulire le pere e tagliarle in piccoli pezzi e cuocere sul fuoco con  una manciata di zucchero di canna e uno spruzzo di limone per non far scurire le pere.
In una terrina amalgamare la ricotta con lo zucchero.
Montare la panna a parte e una volta montata aggiungerla alla ricotta. Amalgamare delicatamente il tutto .
Una volta cotte le pere, lasciarle raffreddare.
Una volta fredde aggiungere le pere nella crema di ricotta.
Amalgamare il tutto dolcemente.Mettere la crema di ricotta e pere  in frigo e far raffreddare.
Iniziare ora a preparare i biscotti alle nocciole
Montare i tuorli   e 1 albume con lo zucchero .aggiungere ora la farina di nocciole e la farina 00 a pioggia e mescolare il tutto
Sciogliere il burro in un pentolino e una volta fuso, aggiungerlo nella terrina.
In un’altra terrina montare gli altri 3 albumi a neve ferma e alla fine aggiungere lo zucchero a velo a pioggia. Aggiungere gli albumi all’impasto dei biscotti
amalgamare delicatamente il tutto formando un composto fluido.
Foderare un ruoto circolare da 26 cm con la carta forno e versare metà dell’impasto del biscotto al suo interno.Dovremo fare 2 dischi di biscotto e cuocere a 200° per 10 minuti ognuno  in forno già caldo.
Lasciar raffreddare i biscotti.
Andiamo ora ad assemblare la torta di ricotta e pere…
Adagiare un disco biscotto su un piatto da portata e spalmare uno strato alto
di farcitura cercando di livellarlo il più possibile.
Coprire ora con l’altro disco di biscotto ed esercitare una piccola pressione sulla superficie per far si che la farcia sia della stessa altezza in tutti i punti.
Spolverizzare la torta ricotta e pere con  lo zucchero a velo
Mettere la torta ricotta e pere in frigo per almeno due ore prima di servirla

  Nota: Se non trovate la farina di nocciole, potete crearla voi tritandole col mixer, o usando 
l'equivalente in farina 00.
Lo stesso vale per la ricotta di pecora, a volte difficile da trovare, si può sostituire con la ricotta vaccina, certo cambierà il sapore, ma il risultato sarà ugualmente buono.
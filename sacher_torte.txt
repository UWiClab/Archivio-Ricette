
SACHER TORTE

100 gr di mandorle, 100 gr di zucchero a velo, 150 gr di burro, 5 uova, 70 gr di farina, una bustina di lievito per dolci, 150 gr di cioccolato fondente,
250 gr di marmellata di albicocche. Per la glassa: 125 gr di cioccolato fondente, 75 gr di panna.
Trito finemente le mandorle e le mescolo con lo zucchero a velo, il burro fuso e 5 tuorli d’uovo. Monto i bianchi e li tengo da parte. Aggiungo con l’aiuto
del setaccio (cioè di un semplice colino) la farina e il lievito. Sciolgo il cioccolato con qualche cucchiaio d’acqua e lo incorporo all’impasto. In ultimo
incorporo anche i bianchi che ho montato a neve e verso il tutto in una teglia foderata di carta forno che faccio cuocere a 180° per 25 minuti. Una volta
che la torta si è raffreddata la taglio a metà e la farcisco di marmellata, la richiudo e mi occupo della glassa. Sciolgo il cioccolato con la panna e
con una paletta spalmo la crema di cioccolato fino a ricoprire perfettamente la torta. Faccio raffreddare e guarnisco con un fiore o violette di zucchero.

